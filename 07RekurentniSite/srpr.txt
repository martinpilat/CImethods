Deprese^
Včera jsem přemejšlel
Dneska mám depresi
Teď hledám vhodnej strom
Kde bych se oběsil

Včera jsem ještě měl
Pivo a matesy
Pak jsem se zapomněl
Dostal jsem depresi

Včera jsem se ještě smál
Dneska už mám strach
Čekám, kdy mě přepadne
Mezilidskej vztah

Holka^
Až ti někdo příště řekne
Holka, já tě miluju
Tobě to dneska vážně sekne
Tak já u toho nebudu
Tak já u toho nebudu
Tak já u toho nebudu

Až si tě někdo příště veme
Do kina nebo za ženu
A přinese ti modrý z nebe
Tak já se jenom usměju
Tak já se jenom usměju
Tak já se jenom usměju

Radši bych abys byla hloupá
Ošklivá nebo nevěrná
Jenže, jak na tebe teď koukám
Tak jsi mi jenom lhostejná
Tak jsi mi jenom lhostejná
Tak jsi mi jenom lhostejná

Až ti zas někdy bude smutno
Tak breč na cizím rameni
Žádnej z nás to nechtěl utnout
Na věci to nic nemění
Na věci to nic nemění
Na věci to nic nemění

Inťošky^
Sepraný trička a černočerný džíny
Freudovsky síťovaný punčošky
Pichlavej pohled a nedobytný klíny
Už ve školce jste mi nechtěli dát kousnout 
Chleba se šunkovým salámem
Kterej vám vaše maminka zabalila do papírovýho ubrousku
A o poledním klidu jste mě nutili
Abych si šel s váma lehnout
Protože vy jste holky inťošky

Když už mi teda nechceš dát
Nemohla bys mi aspoň pučit
Mám sebou ostnatej drát
Nemohla bys mě mučit

Jedinej, kdo se mi fakt líbí
Jsou holky z reklam na vložky
Nalíčený a jinak celý bílý
V ruce držej raketu, a nebo jezděj na koni 
A taky skáčou padákem a věnujou se baletu
Honěj se v sadu jabloní 
A nechaj se chytit a sbouchnout príma chlapákem
A v noci, když skončí natáčení
Tak se odlíčí a jsou z nich inťošky

Když už mi teda nechceš dát
Nemohla bys mi aspoň pučit
Mám sebou ostnatej drát
Nemohla bys mě mučit

Zajímalo by mě, mezi kterejma nohama
Tu svoji kluzkou věcičku schovávaj stonožky
Tohle jsem ti řek v kavárně Slávie
A ty ses pozvracela do svýho capuccina
A s tebou všechny tvoje kámošky
Jedinej problém mezi náma dvěma je
Že já jsem dělnickýho původu
Zatímco vy, vy jste holky inťošky

Když už mi teda nechceš dát
Nemohla bys mi aspoň pučit
Mám sebou ostnatej drát
Nemohla bys mě mučit

Invaze^
Když ses se mnou stýkala 
Hlasitě jsi hýkala
Křidélky jsi mávala
A já si ani nevšimnul
Že invaze už začala

Jakmile jsi přistála
K hlavě ses mi přisála
Říkal jsem ti, jak jsi jiná 
Divně jsi se usmála
A pak sis kůži sundala 

Haj hou, invaze už začala
Nejsou to Marťani, jezděj na velkým voze
Haj hou, hoďte se se do gala
Nechte si od nich vycucat z hlavy mozek

Karavana^
Kreslíš si rtěnkou bradavky
Na zadku nosíš mořskou pannu
V pupíku schováš kamínek
A v klíně čtyři prskavky
Jsem tuhle našel k ránu

Tvá ňadra bílé ovečky
Pokaždé mám chuť na zmrzlinu
Kdybych tě dostal v kornoutku
Prokousal bych se kopečky
Tam dolů, k tvému klínu

Celá jsi z hebké šlehačky
Jen kalhotky máš z marcipánu
Když olížu ti cukr z úst
Tvůj smích vypustí obláčky
Nad mojí karavanu

Kůže^
Máš kalhoty z hadí kůže, jen had ti je svlíknout může
Hadí oči, jazyk hadí, jen ať o mě nezavadí
Máš kalhoty z hadí kůže, jen had ti je svlíknout může

Tančíš k poctě svýho hada, hadí věci děláš ráda
Hadí oči, jazyk hadí, jen ať o mě nezavadí
Tančíš k poctě svýho hada, hadí věci děláš ráda

Máš kalhoty z hadí kůže, jen had ti je svlíknout může
Hadí oči, jazyk hadí, jen ať o mě nezavadí
Máš kalhoty z hadí kůže, jen had ti je svlíknout může

Mantra^
Poslední dobou se to nějak sere
Miroslav neví, co by měl dodat
Sedí si tiše ve svý temný obývací cele
Říká si, kdyby tohle nebyl život
Ale třeba hra na fanty
Tak bych se snad radši nechal podat

Říkej si mantru Je mi nádherně
Že mě to už dávno nenapadlo
A přepadnou-li tě někdy pochyby
Zamkni se pozdě večer v koupelně
Stoupni si nahý před zrcadlo
A zopakuj si kopulační pohyby

Poslední dobou je toho nějak hodně
Miroslav rozpouští prášky v alkoholu
Říká si, kdybych tak nebyl Miroslav
Ale třeba akvarijní rybka
Zmítal bych se v křečích někde po dně
Anebo u hladiny plaval hlavou dolů

Říkej si mantru Je mi nádherně
Že mě to už dávno nenapadlo
A přepadnou-li tě někdy pochyby
Zamkni se pozdě večer v koupelně
Stoupni si nahý před zrcadlo
A zopakuj si kopulační pohyby

Maškary^
Fakt se mě neptej, kdo vlastně jsme
Nemyslím si, že bych to kdy věděl
Fakt se mě neptej, kam to vlastně jdeme
Stejně bych radši někde v klidu seděl

Vím jenom, že jsme maškary
Vím jenom, že jsme maškary

Fakt se mě neptej, co to dávaj za film
Asi jsem něco podstatnýho zaspal
Fakt se mě neptej, kde je vlastně plátno
Promítač s promítačkou nám to dělaj naschvál

Vím jenom, že jsme maškary
Vím jenom, že jsme maškary

Fakt se mě neptej, s kým to vlastně hrajem
Tohle budou nějaký divný závody
Fakt se mě neptej, kdy odpískaj konec
Docházej síly a prohráváme na body

Vím jenom, že jsme maškary
Vím jenom, že jsme maškary
Tancujem spolu na maškarním bále
Bojím se chvíle sundávání masek
Až přijde půlnoc a rozsvítí se v sále
Kolem je plno netvorů a krásek
Koukáme na sebe a nemáme co sundat
Vím jenom, že jsme maškary
Vím jenom, že jsme maškary

Párek^
Chci být tvým párkem v rohlíku
Chci být tvou rybkou v pytlíku
Chci být tvou kaší na mlíku
Chci být tvým Nazdar, Pepíku

Nech mě spát v nohách svý postele
Nech mě spát v posteli svých nohou
Nech mě spát v nohách svý postele
Nech mě spát v posteli svých nohou

Ochoč mě jako pudlíka
Přitluč mě ke dnu rybníka
Nech mě každej den zatýkat
Říkej mi, kdy a s kolika

Nech mě spát v nohách svý postele
Nech mě spát v posteli svých nohou
Nech mě spát v nohách svý postele
Nech mě spát v posteli svých nohou

Přiveď si na mě posilu
Znič mojí sbírku motýlů
Křič na mě Netlač na pilu
Tak už se se mnou pomiluj

Nech mě spát v nohách svý postele
Nech mě spát v posteli svých nohou
Nech mě spát v nohách svý postele
Tak nech mě spát

Sen^
Žijeme jenom ve snu
Někoho, kdo už dávno zesnul
Sami si necháváme zdát
Že budeme žít napořád

Žijeme jenom ve snu
A tlak i tep nám dávno klesnul
Pomalu se nemusíme bát
Že by nám chlad lez za kabát

Klesáme zvolna ke dnu
Není, kdo by nás zvednul
Ten, komu o nás mělo jít
Prej musel náhle odejít

A pak, za pět minut dvanáct
V poslední vteřině poslední hodiny
Vezmem si sváteční šaty
Páříme se, a zakládáme rodiny

Žijeme jenom ve snu
Někoho, kdo už dávno zesnul
Sami si necháváme zdát
Že budeme žít napořád

Slova^
Vzpomínám na naši poslední noc
Velkej vůz nebylo vidět, tak jsme se milovali
Bylo to hezký, hezký až moc
Nic jsme si nechtěli, nijak jsme tomu neříkali

Nemám rád velký, namyšlený slova
Slova, co začínaj na velký písmena
Písmena říkám znova a znova
A znova nevím, co vlastně znamenaj

Nemám rád Lásku, Lidstvo a Boha
Nemám rád velký kozy a velký ramena
Nemám rád velký, namyšlený slova
Slova, co začínaj na velký písmena

Vzpomínám na naši svatební noc
Manžel ti usnul, my jsme se milovali
Bylo to hezký, hezký až moc
Nic jsme si nechtěli, nijak jsme tomu neříkali

Nemám rád velký, namyšlený slova
Slova, co začínaj na velký písmena
Písmena říkám znova a znova
A znova nevím, co vlastně znamenaj

Nemám rád Lásku, Lidstvo a Boha
Nemám rád velký kozy a velký ramena
Nemám rád velký, namyšlený slova
Slova, co začínaj na velký písmena

Vzpomínám na naši poslední noc
Nechtěli jsme se vidět, tak jsme si zavolali
Už o nic nešlo, vážně, nic moc
Nic jsme si nechtěli, nijak jsme tomu neříkali

Nemám rád velký, namyšlený slova
Slova, co začínaj na velký písmena
Písmena říkám znova a znova
A znova nevím, co vlastně znamenaj

Nemám rád Lásku, Lidstvo a Boha
Nemám rád velký kozy a velký ramena
Nemám rád velký, namyšlený slova
Slova, co začínaj na velký písmena

Sokrates^
Sokrates byl pěkná svině
Taky na to dojel
Buď tě dostal dialogem
Nebo rovnou vojel

Říkáš mi Nietzsche
Tak s tím jdi do píče
Hmota je víc nežli čas
Říkáš mi Nietzsche
Tak co se mě týče
Hmota bolí jako ďas
Hmota bolí jako ďas

Heidegger a tyhle hajzli
Všechno jedna banda
Nesouhlasíš, tak tě majzli
Bytí není sranda

Říkáš mi Nietzsche
Tak s tím jdi do píče
Hmota je víc nežli čas
Říkáš mi Nietzsche
Tak co se mě týče
Hmota bolí jako ďas
Hmota bolí jako ďas

Věci nejsou, slova sere 
Syntaktická matice
Jazyk si strč do prdele
Význam trpí nejvíce

Říkáš mi Nietzsche
Tak s tím jdi do píče
Hmota je víc nežli čas
Říkáš mi Nietzsche
Tak co se mě týče
Hmota bolí jako ďas
Hmota bolí jako ďas

Uklízečka^
Na kraji silnice z koštěte štětiny
Násada válí se zlomená opodál
Rozšláplá, vyhřezlá plechovka Solviny
Kdo ti to, Boženko, kdo ti to udělal

Přejeli uklízečku, kdo tady uklidí
Přejeli uklízečku, co je to za lidi
Hrajem si na dvorečku, nikdo nic nevidí
Přejeli uklízečku, kdo tady uklidí

Na kraji silnice mejdlový bubliny
Smutně a naprázdno vysavač vysává
Až si zas koupíme na stánku noviny
S každým ta zpráva zlá, s každým z nás zamává

Přejeli uklízečku, kdo tady uklidí
Přejeli uklízečku, co je to za lidi
Hrajem si na dvorečku, nikdo nic nevidí
Přejeli uklízečku, kdo tady uklidí

Na kraji silnice gumový holiny
Špinavá zástěra, co stojí pár kaček
Každej jsme najednou tak trochu od špíny
Všichni se pomalu noříme do sraček

Přejeli uklízečku, kdo tady uklidí
Přejeli uklízečku, co je to za lidi
Hrajem si na dvorečku, nikdo nic nevidí
Přejeli uklízečku, kdo jí teď uklidí

Zejtra^
Zejtřek si černou barvou malujem
Budoucnost není vůbec jistá
Zase se někde k něčemu schyluje
Už zas se někde něco chystá

Zejtra už nikdy, nikdy nebude
Už žádný další krásný modrý ráno
Zejtra se naplň náš černej osude
Od zejtřka máme všichni vystaráno

Vyložil jsem si karty, hodil kostkama
Padly mi samý mrtvý bledý lidský tváře
Co bylo krásný, je dávno za náme
Od zejtřka vytrhal jsem listy z kalendáře

Zejtra už nikdy, nikdy nebude
Už žádný další krásný modrý ráno
Zejtra se naplň náš černej osude
Od zejtřka máme všichni vystaráno
Večírek^
Nikdo tady není, takže večírek už asi skončil
Otevřeným oknem jde do místnosti chlad
Je zvláštní, že si nevzpomínám, že bych se s někým loučil
Bolí mě hlava, mám sucho v puse, nemůžu usnout a chce se mi spát

Rozhlížím se kolem a nevidím žádný prázdný láhve
A napadá mě, že večírek se asi vůbec nekonal
Nikdo z mejch kamarádů se nezastavil na jednu nebo na dvě
Bolí mě hlava, mám sucho v puse, a nejspíš jsem nikoho z nich nepozval

Nezapisuju si adresy a jména, telefonní čísla a vedle jejich míry
Delší dobu by se mnou stejně asi nikdo nevyšel
Spolužáci na školních fotkách maj místo obličejů cigaretou vypálený díry
Bolí mě hlava, mám sucho v puse, a nikdo ke mně nikdy nepřišel

Ester^
Ester má ráda věci co voněj,
kytky a jabka a mátovej šampon.
Až jí to samotný připadá divný.
Ester má ráda věci co voněj,
kytky a jabka a mátovej šampon.

Zavře se ve sprše a dlouho se mydlí,
celý svý tělo bez jedinýho chloupku.
Vyhublá, bez vlasů ani nepřipomíná holku.
Zavře se ve sprše a dlouho se mydlí,
celý svý tělo bez jedinýho chloupku.

Až nějakej kluk bude chtít její fotku,
tak mu dá radši svůj rentgen hlavy.
Nosí ho v kabelce pro všechny případy.
Až nějakej kluk bude chtít její fotku,
tak mu dá radši svůj rentgen hlavy.

Doktor jí řek, že může bejt klidná,
výsledky testů vypadaj dobře,
k žádnýmu zhoršení prozatím nedošlo.
Doktor jí řek, že může bejt klidná,
výsledky testů vypadaj dobře.

Happyend^
Dopadlo to dobře, vzali se.
Vzali se za ruce.
Už několik dní bylo strašný horko a dusno
a žádnej z nich stejně nemoh pořádně usnout,
tak vyšli ven a procházeli prázdný noční ulice.
Dopadlo to dobře, vzali se.

Dopadlo to dobře, vzali se.
Noc končila, za chvíli bude ráno.
Ona povídá: ,,Miláčku, já se tak těším,
až poletíme na svatební cestu.
Miláčku, nedívej se dolů,
koukni se na nevěstu."
Vzali se za ruce a ani si neřekli ano.

Dopadlo to dobře, vzali se.
On povídá: ,,Tyhle oslavy jsou všecky stejný,
když přijdeš pozdě, nepoznáš jestli je to svatba nebo pohřeb.
Někdy si myslím, že není žádná naděje."
A ona povídá: "Ale prý, když je to z lásky,
tak země se zachvěje."
Takže tentokrát to naštěstí dopadlo dobře.

Chrlení^
Viděl jsem největší hlavy své generace
namačkané kolem hromadného triangulačního bodu vesmíru
u obce Lukov v okrese Kladno.

Nejisté, trochu rozmazané hlavy,
které záklonem obnažily gravitační síly svých černých nosních děr,
aniž by tím chtěly cokoliv říct

Podexponované hlavy hltající libovolný laciný alkohol
z podepsaných plastových kelímků,
v obavě, aby na festivalu alternativní kultury nevypadaly normálně.

***

Viděl jsem četu zánovních zenovejch zmítačů,
apoštolů trapnosti a nejvyšší poroty putovní ceny Horníčka dne.
Bandu čuráků, kteří za pomoci svých transvestydkých pysků
neúnavně směřovaly k obřímu ropizačnímu bukkake.

Kteří nestudovali východní filozofii.

Kteří si u Kozla objednávali bramborákovou pizzu se slaninou
a poslouchali přitom tlachání štamgastů.

Kteří nestudovali západní filozofii.

Kterým štamgasti říkali, aby hlavně žili pomalu,
protože oni žili taknějak středně rychle, a stálo to za hovno.

Kteří nestudovali severní filozofii.

Kteří se příští pondělí sháněli po štamgastech,
aby zjistili, že štamgasti mezitím umřeli.

Kteří nestudovali jižní filozofii.

***

Svatej Leontýne, kterej se už naučil žít v rovnováze se svojí anální kompulzí,
ale přesto občas vytáhneš z kapsy troje cigára a řekneš:
"Hergot, nějak mi ten management schizofrenie zase přerůstá přes hlavy."

Svatej Pane Jane, nadvakrát reinkarnovanej mistře moudrýho humoru.

Svatej Arnošte, kosmickej cyklisto v permanentním hypoglykemickým šoku.

Svatej Pavle, Řehoři Samso před operací,
Kilgore Troute, architekte systémů,
voni Merciere i Carmiere,
Medívku, Tlapísku i Tvrdýsku.

Svatej Hynku, kontextovej kulturisto jednorázovejch mrdaček.

Svatej Lukáši, patrone všech, kteří povýšili vychcávání na uměleckej žánr.
Lukáši krásnej, když s rozpuštěnejma vlasama na baru ve tři hodiny ráno
vypočítáváš na prstech hlavní myšlenky Tomáše Akvinského.

Svatej Lexislave s nejlepším ořechovým chlebem na světě.

Svatá prostato, píše se tu, že byste si měli vyříznout srdce.
Běžte radši k Huderům na diluviální držkovku.
A k ní si dejte né Plzeň, ale Staropramen, má lepší poměr cena výkon.
Tuhle mi chyběla koruna, jediná pitomá koruna,
abych si dal druhej,
když jsem na vás čekal.

Kamarádi^
Kamarádi z terapie mi říkaj,
že život je jinde,
tak kdy už mi někdo konečně ukáže cestu.

Kamarádi z terapie mi říkaj,
že život je hra, něco jako člověče nezlob se,
tak proč pořád stojím v domečku a ne a ne hodit šestku.

Nevidím světlo, nevidím světlo na konci tunelu.
Nevidím světlo, nevidím světlo na konci tunelu.

Kamarádi z terapie mi říkaj,
že stojím na křižovatce a záleží jenom na mně, kterou cestou se dát,
ale nevidí, že na všech semaforech svítí červená.

Kamarádi z terapie mi říkaj,
že dneska je mi možná zle, ale už zejtra mi bude líp,
ale nedokážou mi vysvětlit, co to slovo vlastně znamená.

Nevidím světlo, nevidím světlo na konci tunelu.
Nevidím světlo, nevidím světlo na konci tunelu.

Koruna^
Hodíme si korunou
anebo si střihnem,
kdo bude kluk
a kdo z nás bude dneska večer holka,
jen ať další noci rychle uplynou,
protože, mám-li bejt upřímnej,
mně je to fuk,
stejně se nejradši jenom koukám.

Padneme si do oka
anebo se naše pohledy minou,
možná se jen můj stín na zdi
potká s tvým stínem,
možná bys chtěla,
aby tu teď s nějakou jinou
byl někdo jinej,
stejně se nejradši jenom koukám.

Potkáme se v baru
anebo v nějaký hospodě,
když chodíš dlouho mezi lidi,
tak nakonec musíš někoho potkat,
sluší ti to,
vypadáš jako nějaká svoje starší fotka
z doby, kdy sis ještě myslela,
že jsi v pohodě,
nechci tě zklamat, ale
stejně se nejradši jenom koukám.

Krematorium^
Podzim dávno skončil a zima ještě nezačala,
venku je tma, i když už měl být den.
Za ranní tramvají zůstává bílá čára,
i ta za chvíli zmizí v dešti se sněhem.

Nevím přesně, jak mi je;
takovej divnej pocit pod krkem,
jako bych slyšel vzduchem svištět břitvy.
Říkám si, kdy nás vezmou útokem
a kolik svý vlastní krve bych ještě vypliv.
Nevím přesně, jak mi je.

Podzim dávno skončil a zima ještě nezačíná,
venku je tma i když už měl být den.
Tramvaj je v zastávce, brána se otevírá.
Vychází malý muž a sype zmrzlý chodník popelem.

Nevím přesně, jak mi je;
takovej divnej pocit pod krkem,
jako bych slyšel vzduchem svištět břitvy.
Říkám si, kdy nás vezmou útokem,
a kolik svý vlastní krve bych ještě vypliv.
Nevím přesně, jak mi je.
Ale déšť ten popel nesmyje,
tak jsem radši, když nechčije.

Milá^
Pojď ke mně, má milá...
Každý se tě bojí,
když do tmy září
tvá košile bílá.
Tak kdy budeme svoji,
má milá s bledou tváří?

Otoč se, má milá,
nestůj tu v těch šatech.
Tak jak se ti daří?
Kde jsi tak dlouho byla?
Máš zvláštní barvu na rtech,
má milá s bledou tváří.

Stojíš přede mnou, milá,
kostnatá a nahá,
hlavou na mě kýváš.
Krev mi tuhne v žilách,
dotknout se tě zdráhám.
Co jiného mi zbývá?

Moře^
Na břehu stojím
mrtvého moře,
ponořit se bojím,
když zřel jsem druhé hořet.

V tlumoku lovím
už dlouho leklé ryby,
to, co jim povím,
se nebude všem líbit.

U konce zdá se
jejich i moje práce,
k rozkladu kráse
nastal čas druhé vracet.

Tělo se v letu točí
a pád vyvolá kola,
v odlesku mléčných očí
poslední hyperbola.

Večeře^
Latentní lesbička a platonickej pankáč.
Konceptuální kundička, avantgardní alkáč.
Rumová rakvička, imaginární inženýr.
Zkažená stolička, posranej pionýr.

V kontroverzní konfiguraci
sesedli se u stolu,
líčka lačná po legraci,
povečeřme pospolu.

Latentní lesbička a platonickej pankáč.
Konceptuální kundička, avantgardní alkáč.
Rumová rakvička, imaginární inženýr.
Zkažená stolička, posranej pionýr.

Popít si a pobavit,
víno smysly vzrušuje,
zbytky raději zabalit,
snídaně se zrušuje.

Zdraví^
Viděl jsi ho včera v metru,
ale nikdo jinej ho neviděl,
slyšel jsi hukot brzdícího vlaku,
ale žádnej vlak zrovna nepřijel.

Spárama v dlažbě zněj podivný zvuky,
říkaj ti, co bys měl dělat.
Svýmu odrazu v zrcadle se bojíš rozhrnout vlasy,
abys tam nenašel terč uprostřed čela.

Udělej něco pro svý zdraví,
vyhledej rady lékaře,
udělej něco pro svý zdraví,
stav se pro útěchu na faře,
udělej něco pro svý zdraví,
svěř se kolegům v úřadu,
udělej něco pro svý zdraví,
nečekej, až přijdeš na řadu.

Včera ti někdo podal ruku,
byla studená a slizká jako had,
zvedl jsi oči, kdo tě to zdraví,
ale neviděls tam nikoho stát.

Potkal jsi ho u sebe doma,
ale přitom žiješ pořád sám,
bouch dveřma, řekl Sbohem, Karle,
ale ty se přece jmenuješ Jan.

Udělej něco pro svý zdraví,
vyhledej rady lékaře,
udělej něco pro svý zdraví,
stav se pro útěchu na faře,
udělej něco pro svý zdraví,
svěř se kolegům v úřadu,
udělej něco pro svý zdraví,
nečekej, až přijdeš na řadu,
udělej něco pro svý zdraví,
vystřel si mozek z hlavy!

Hoši^
Rec: 
Seru na modrej život, 
4 roky si vyplňuju okýnka a co z toho mám? 
nic! už nikdy si nevyplním žadný modrý okýnko, 
už nikdy nepřevedu žádnou babičku přes ulici
strčím ji tam bábu
a nejlíp kdyby měla berle, aby se nemohla bránit
a budu mluvit sprostě ...

Hoši od Bobří řeky
platěj falešnými šeky
Jindra Hojer s červenáčkem
stavěj auta připínáčkem

Rec: 
A já, já taky seru na modrej život
vždycky jste řikali, co dělá Jindra, to dělej taky
tak když jindra sere, tak já taky seru
už nikdy si nevyčistim zuby
už nikdy si nevyměnim slipy
leda s Jindrou, kdyby chtěl
ale budu u toho mluvit sprostě ...

Timur a jeho parta
jde na to pěkně zhurta
chceš-nechceš vždycky pomůžou
násilím si to vymůžou

Rec: 
Budu pít pivo, dvanáctku 
a taky budu kouřit,
jasně, že trávu, nejsem blbej 
a když budu pod vlivem,
tak se může stát, že budu mluvit sprostě
jo, já budu mluvit strašně sprostě
klidně se může stát, že třeba řeknu ...

Hoši od Bobří řeky
vydávaj už jenom skřeky
Kronika ztracený stopy 
píše hodně sprostej dopis

Rec:
Milý Mirku Dušíne,
my už všichni tušíme
tušíme, že jsi to ty
kdo nám přelejzá ploty
kdo nám snědl ty šproty
kdo krade ty boty
kdo nám vypil dobré vody
kdo je kluk do nepohody
kdo nám v noci pochcal schody
hody, hody, doprovody
hody, hody, doprovody

Vpořádku^
Dlouho jsem hledal
Už je to vpořádku
Dlouho jsem bloudil
Už je to vpořádku
Teď už nic nehledám
Už je to vpořádku
Ne, že bych našel
Už je to vpořádku
Ale už je to vpořádku
Všechno je vpořádku

Neříkat lidem
Nic se ti nelíbí
Co se ti nelíbí
Nic se ti nelíbí
Hlavně neříkat lidem
Nic se ti nelíbí
Co nemáš rád
Nic se ti nelíbí
Hlavně nedělat ukvapený závěry
Žádnej závěr není dost ukvapenej

Dlouho jsem hledal
Už je to vpořádku
Dlouho jsem bloudil
Už je to vpořádku
Teď už nic nehledám
Už je to vpořádku
Ne, že bych našel
Už je to vpořádku
Ale už je to vpořádku
Všechno je vpořádku

Dlouho^
Jak dlouho
To trvá
Než otevřeš oči
Směrem, kterým stojím

Jak dlouho
To trvá
Než zavřu oči
A uvidím tam jinou

Nádobí^
Miroslav otvírá oči
Obraz je temný a černobílý
Větrák se pomalu točí
Větrák se pomalu točí

Mraky prachu padaj k zemi
Písek skřípe mezi zuby
A pot se lepí na košili
A pot se lepí na košili

Miroslav není překvapený
Netušil odkud a kdy
Ale věděl, že jednou to přijde 
Věděl, že jednou ...

Nádobí se dneska už od rána
Chovalo nějak divně
Měl si dát větší pozor
Měl si dát větší pozor

Znáš to, když něco v dálce cinkne
Ty přijdeš do kuchyně a nic 
Jen ticho, co se dá krájet
Jen ticho, co se dá krájet

Obraz je temný a černobílý
Miroslav zavírá oči
Miroslav myslí na nádobí
Miroslav myslí na nádobí

Vzkažte nádobí, že se nezlobím
Vzkažte nádobí, že se nezlobím

Ruce^
Nejkrásnější jsi byla na konci
Svýho anorektickýho období
Prohlížím si fotky tvejch rukou
Ruce byly vždycky stejný
I když jsi měnila podoby

Nech mě, nech mě, nech mě bejt
Nešahej na mě těma rukama
Nech mě, nech mě, nech mě bejt
Nešahej na mě těma rukama ...

Nejlepší to bylo uprostřed
Tvý manický fáze
Co všechno jsi zvládla těma rukama
Ruce byly vždycky stejný
Ruce, ty mi budou scházet

Nech mě, nech mě, nech mě bejt
Nešahej na mě těma rukama
Nech mě, nech mě, nech mě bejt
Nešahej na mě těma rukama ...

A nejhorší to bylo na začátku
Tvýho jungiánskýho studia
Už si na to moc nevzpomínám
Jenom ty ruce vždycky stejný
Ruce byly vždycky stejný
I když už jsi tu nebyla

Nech mě, nech mě, nech mě bejt
Nešahej na mě těma rukama
Nech mě, nech mě, nech mě bejt
Nešahej na mě těma rukama ...

Noc^
Tohle je moje sbírka nedopitejch lahví
Pomalu se na nich usazuje prach
Poslední dobou nějak nemám čas pít

Tohle je moje květina na okně
Je sice do dvora, ale daří se jí celkem dobře
Vědělas, že i kaktusy se musej zalejvat

Není to tvoje vina
Touhle dobou jsem obvykle sám
Není to tvoje vina
Touhle dobou jsem obvykle sám

V koupelně je náplast na kuří oka
Brufen, dva tripy a zubní pasta
Vyber si klidně na co máš chuť

Bylo by hezký, kdybysme skončili najednou 
Ale možná je to takhle nakonec lepší
Až ráno půjdeš, tak stačí jenom zabouchnout

Není to tvoje vina
Touhle dobou jsem obvykle sám
Není to tvoje vina
Touhle dobou jsem obvykle sám

Oxymoron^
Věci se daly do pohybu
Jiným směrem, než jsi čekal
Hledáš ve starým zápisníku
Stránky jsou hodně rozmazaný
Bojíš se, co se dočteš
Vzpomínáš, žes byl dost špatnej
Píšeš, že bys ji chtěl milovat
Milovat
Ale že milovat je oxymoron

Věci se sekly v mrtvým bodě
Tohles už někdy musel zažít
Musí bejt nějakej snadnej způsob
Ale ty nevíš
Vzpomínáš, žes byl dost špatnej
Pořád jsi ji chtěl vomrdat
Ale vomrdat je oxymoron

Město^
Co je to za divný město
Vždycky, když se vzbudím
Tak je tu tma
Vstanu a chodím městem
S rukama před sebou
A když do tebe vrazím
Tak se ptám

Mohla bys chodit se mnou
Mohla bys chodit se mnou
Mohla bys se mnou chodit
V tomhle divným městě

Co je to za divnej pokoj
Vždycky, když se vzbudím
Hraje tu hudba
Vstanu a otočím se
Na tvoji stranu postele
A když tě tam vidím
Tak se ptám

Mohla bys se mnou spát
Mohla bys se mnou spát
Mohla bys spát se mnou
V tomhle divným pokoji

Co je to za divnej hotel
Vždycky, když sem přijdu
Tak je tu plno
Na chodbách davy lidí
Všichni koukaj dolu
Beru si dopisní papír
A píšu tam

Mohla bys se mnou bydlet
Mohla bys se mnou bydlet
Mohla bys se mnou bydlet
V tomhle divným hotelu

Co je to za divný město
Vždycky, když se vzbudím
Tak je tu tma
Vstanu a chodím městem
S rukama před sebou
A když do tebe vrazím
Tak se ptám

Mohla bys chodit se mnou
Mohla bys chodit se mnou
Mohla bys se mnou chodit
V tomhle divným městě

Motto^
Normálně by odešel
Všechno by muselo mít svůj řád
Okno s výhledem na moře
Kde ženy rybářů šijí šátky
Na molu by stál muž s houslemi
Vyšitý v pravém dolním rohu
Jak bere celý záliv do ruky
Všechno by muselo mít svůj řád
Proto by nepřišel, ale odešel

Je stále těžší udržet rovnováhu
Hudba z různých úrovní nabývá na síle
Člověk se snaží vzepřít ocasem
Ale kámen je příliš hladký
Zelené přísavky na prstech povolují
Tak člověk uvolní svaly
A nechá své tělo ať padá

Zdá se mu o změně měřítka
Zdá se mu, že je jehla, co si bodl do nohy
Pomalu pluje krevním řečištěm
Lehá si a snaží se skoro nedýchat
Stejně se přískoky blíží k cíli
Je-li tedy změna jediným významem
Pak měřítko ztrácí svůj význam
Zdá se mu, že to někdo vypráví
Zdá se mu, že se probudí

Je stále těžší udržet rovnováhu
Hudba z různých úrovní nabývá na síle
Člověk se snaží vzepřít ocasem
Ale kámen je příliš hladký
Zelené přísavky na prstech povolují
Tak člověk uvolní svaly
A nechá své tělo ať padá

Připomínáte mi mou dávnou lásku
Jezdil jsem od ní noční tramvají
Cítil jsem obdiv k duševním nemocem
Je to jako cesta, nerad cestuju sám
Nemusíte být smutná, napsal jsem o tom
O vzdáleném městě, kde často pršelo
V té povídce kolem vás létají motýli
Vidím vaše prsty na klávesách
Ale neslyším, jestli něco hrajete

Sousedi^
Soused má u dveří boty
Boty svý mrtvý matky
V hrobě se necítí dobře
Tak kdyby se chtěla vrátit

Sousedka v garsonce v přízemí
Celou noc řinčí řetězy
Před tejdnem řinčet přestala
A nikdo tam nechce jít zazvonit

Soused, co nemá rád lidi
Sedává v županu u okna
Dívá se dolu a píše seznamy
Na čtverečkovanej papír

Soused z pátýho patra
Je pes, co nemůže na nohy
Ve sklepě čuchá k jedu na krysy
A ne a ne ho sežrat

Soused, co nemá rád lidi
Se zvedá od svýho okna
Ještě je přepíše načisto do knihy
A seznamy budou hotový

Příběh^
Karel Chudoba nosil o tři čísla větší béžový punčocháče
Většinu dne strávil schovaný pod klavírem
Špatně vyslovoval, ale zajímalo ho, jak se věci jmenují
Občas se odvážil vylézt a zeptal se někoho
Jak se nemuješ?
Začli jsme se smát
Viděli jsme, jak se mu po punčocháčích rozlila tmavá skvrna
A Karel Chudoba se běžel schovat pod klavír
Byli jsme děti

Byli jsme děti a k svačině jsme pili čaj s mlíkem
Bylo podzimní odpoledne a v herně se ozvala rána
Do skleněný výplně dveří na zahradu narazil pták
Když jsme k němu přiběhli, ještě se klepal
Ale za chvíli umřel
Rozhodli jsme se, že ho pohřbíme na pískovišti
Chtěli jsme mu na hrob něco napsat, ale nevěděli jsme co
Nakonec jsme vymysleli nápis "Spi sladce ptáku"
Ale pak přiběhl Karel Chudoba a řekl, že ten pták se nemuje dlask

Narozeniny^
Vítej
Konečně jsi tady
Bude se ti tu líbit
Nic se tu neděje

Vítej
Konečně
Nic se neděje

Je ráno, jdu po městě a mám takový zvláštní pocit
Jako bych měl mít narozeniny, nebo tak
Asi se usmívám a kolemjdoucí se usmívají na mě
Všechno je hodně zpomalené a jakoby na výšku
Lidi se pohybují nahoru a dolů
A všichni se usmívají

A taky jsem jednou žil, poměrně dlouhou dobu
S klukem a holkou v jedný country písničce
A líbilo se mi tam
Ale dávalo mi to moc prostoru
A já se bojím prostoru
Bojím se usnout, abych si něco neudělal

Fenka^
Jsi jako fenka, která hárá
Jsi jako vytůněná stará kára
Cejtím, jak mi v hlavě bije sperma
Cejtím, jak mi od huby jde pára
A ty jsi jako fenka, která hárá 

Všechno, co bych ti chtěl říct
Ti už někdo předtím řek
A všechno, co si přeju
Jsem viděl v nějakým filmu

Jsi jako fenka, která hárá
Jsi jako vytůněná stará kára
Cejtím, jak mi v hlavě bije sperma
Cejtím, jak mi od huby jde pára
A ty jsi jako fenka, která hárá 

Všechno, co bych ti chtěl říct
Ti už někdo předtím řek
A všechno, co si myslím
Jsem si někde přečet

Jsi jako fenka, která hárá
Jsi jako vytůněná stará kára
Cejtím, jak mi v hlavě bije sperma
Cejtím, jak mi od huby jde pára
A ty jsi jako fenka, která hárá 

Všechno, co bych ti chtěl říct
Ti už někdo předtím řek
A všechno, čeho se bojím
Se už dávno stalo

Vzducholoď^
Je to jako slunce
Které už několik dní nevyšlo
Tuším ho na jednom konkrétním místě
Dívám se na slunce

Kameny v kapsách
Kabát mě tíží 
Mraky jsou ticho
Tichem se blíží
Tichá bílá vzducholoď

Je to jako ptáci
Bezhlesně létají nad příkrovem mraků
Ani svist letky, ani svist letky
Poslouchám ptáky

Kameny v kapsách
Kabát mě tíží 
Mraky jsou ticho
Tichem se blíží
Tichá bílá vzducholoď

Je to jako deník
Zapsala jsem si do něj, co bylo dnes k večeři
Ale je teprve ráno
Je to jako zápis v deníku

Dotazník^
Ano
Ne 
Ne

Ještě si kupuješ nový hadry
Nebo si myslíš, že to dochodíš v těch starejch
Ještě si sháníš nový prášky
Nebo ti stačí občas se trochu nalejt

Patříš k části populace
Která je stále schopná kopulace 
Ano - Ne - Nikdy jsem nepatřil
Odpověz: za A, za B, za C 

Ne 
Ne
Ano

Spíš jako Vladimír a Estragon
Dělíš to na jiné a na hetero
Spíš adrenalin a dopamin
Nebo spíš estrogen a testosteron

Patříš k části populace
Která je stále schopná kopulace 
Ano - Ne - Nikdy jsem nepatřil
Odpověz: za A, za B, za C 

Ne 
Ne 
Ne
Neumím posoudit

Arabeska^
A pak tě něco nadchne
Vyběhneš ze dveří
Nahá a schody ti nestačí
Dlouho o sobě nedáš vědět
Pak do mě vrazíš na ulici
A řekneš, že se ozveš
Mluvíš děsně rychle
Vždycky něco začneš
Ale nikdy ...

Dlouho o sobě nedáš vědět
Pak do mě vrazíš na ulici
A řekneš, že se ozveš
Mluvíš děsně rychle
Vždycky něco začneš
Ale nikdy ...

A pak tě něco nadchne
Vyběhneš ze dveří
Nahá a schody ti nestačí

Mluvíš děsně rychle
Vždycky něco začneš
Ale nikdy ...

A pak tě něco nadchne
Vyběhneš ze dveří
Nahá a schody ti nestačí
Dlouho o sobě nedáš vědět
Pak do mě vrazíš na ulici
A řekneš, že se ozveš

Jizvy^
Když už jsi tolik čekala
Tak počkáš ještě chvíli
Musíme čekat, čekat
Než okna pustí dovnitř tmu

Jizvy 
Jsou jediný
Co ti zůstane
Navždy
Jsou jediný
Co ti zůstane

Černá ti ruce spoutala
Bez hnutí, strnutý, bílý
Musejí čekat, čekat
Než chvět se začnou do rytmu

Trvá to k nesnesení dlouho
Než čerň si barvy ochočí
Musíš čekat, čekat
Nedívej se mi do očí

Jizvy 
Jsou jediný
Co ti zůstane
Navždy
Jsou jediný
Co ti zůstane

Káva^
Káva, crack i kokain
Všechny drogy jsou fajn
Káva, crack i kokain
Všechny drogy jsou fajn
Káva, crack i kokain
Všechny drogy jsou fajn
Káva, crack i kokain
Všechny drogy jsou fajn

Jana^
Jana je sama už poměrně dlouho
Její pohyby jsou přesné a dávají smysl
Páteční večer je pokaždé stejný
Dívá se na pár skleněných očí
Přesvědčí se, že ji dobře vidí
Sedne si na gauč a zakloní hlavu

Karel je sám teprve krátce
Ještě si na to nezvykl
Říká si, všední dny jsou docela dobrý
Dívá se na koš v předsíni
Říká si, co teď budu dělat
Zhasne, chvíli jen tak stojí 
A zase si rozsvítí 

Jana to už dva týdny nedostala
Ale není kvůli tomu nervózní
Poslouchá hlasy z povzdálí
Přemýšlí, zda ji mohli slyšet
Přemýšlí, komu by zavolala
Sedne si do křesla a pak si zapálí

Řeka^
Co ti řekla řeka
Když jsi do ní vkročil
Co tě na dně čeká
A viděls její oči
Co ti řekla řeka
A viděls její oči

Jak se dechu lapá
A co ti proudí do žil
Na jakých slepých mapách
Teď hledáš, co jsi prožil
Co ti řekla řeka
A viděls její oči

Jak chutná její hladina
Jsi v půli cesty nazpátek
Konec byl těžký, teď tě objímá 
Jen chladný, temný začátek
Co ti řekla řeka
A viděls její oči

Co ti řekla řeka
Když jsi do ní vkročil
Co tě na dně čeká
A viděls její oči
Co ti řekla řeka
A čí jsi viděl oči
